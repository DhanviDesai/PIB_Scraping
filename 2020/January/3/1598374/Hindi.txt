वर्षांत समीक्षा, 2019  पर्यटन मंत्रालय
पर्यटन मंत्रालय पर्यटन के विकास और प्रोत्साहन हेतु नीतियां व कार्यक्रम बनाने के लिए प्रतिबद्ध है। पर्यटन क्षेत्र में अर्थव्यवस्था को गति देने, विदेशी मुद्रा आय बढ़ाने और विभिन्न स्तरों पर बड़ी संख्या में रोजगार प्रदान करने की क्षमता है। इसके लिए पर्यटन मंत्रालय विभिन्न केंद्रीय मंत्रालयों/एजेंसियों, राज्य सरकारों/केंद्रशासित प्रदेश के प्रशासनों एवं निजी क्षेत्र के प्रतिनिधियों समेत अन्य हितधारकों के साथ निरंतर विचार-विमर्श और सहयोग करता है। मंत्रालय ने 2019 में ई-वीजा शुल्क कम करने, होटल की बुकिंग पर जीएसटी दरों को कम करने, पर्वतारोहण के लिए 120 नई चोटियों को खोलने आदि जैसे कई कदम उठाए हैं। इसके साथ ही स्वदेश दर्शन, प्रसाद योजना और एक भारत, श्रेष्ठ भारत जैसे कार्यक्रम मंत्रालय के इस वर्ष के महत्वपूर्ण आकर्षण थे।
आईटीएम को पूर्वोत्तर क्षेत्र में आयोजित करने का उद्देश्य घरेलू और अंतर्राष्ट्रीय स्तर पर पूर्वोत्तर के पर्यटन क्षमताओं को रेखांकित करना था। आईटीएम - 2019 में 18 देशों के कुल 35 विदेशी प्रतिनिधियों, पूर्वोत्तर क्षेत्र के 79 घरेलू विक्रेताओं और पश्चिमी, पूर्वी और उत्तरी क्षेत्र के 32 घरेलू प्रतिनिधियों ने भाग लिया।
****
आर.के.मीणा/आरएनएम/एएम/जेके/डीएस–5113
